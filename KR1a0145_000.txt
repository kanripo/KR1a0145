# -*- mode: mandoku-view -*-
#+TITLE: 周易函書約存
#+DATE: 2018-03-31 09:02:55.310154
#+PROPERTY: ID KR1a0145
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1a0145_WYG_000-1a>¶
欽定四庫全書　　　　　經部一¶
周易函書易類¶
提要¶
(臣)等謹案周易函書約存十八卷約註十八卷别集十六卷¶
國朝胡煦撰煦字滄曉光山人康熈壬辰進士¶
官至禮部侍郎是書原本一百十八卷其詮釋經文者四十九卷冠以原圖八卷用解伏
<pb:KR1a0145_WYG_000-1b>¶
羲之易原卦三卷用解文王之易原爻三卷用解周公之易又取先儒論説集為原古三十六卷謂之首傳共九十九卷為周易函書正集外有函書約三卷易學須知三卷易解辨異三卷篝燈約㫖十卷共十九卷為别集别集先已刋板正集因卷帙浩繁艱於剞劂乃取詮釋經文之四十九卷約為十八卷名曰函書約註又取首傳五十卷約為十六卷
<pb:KR1a0145_WYG_000-2a>¶
附以續約㫖二卷共十八卷刋之名曰續集皆煦所手訂也其正集原本煦門人李學裕欲為校刋擕其稿去㑹學裕病卒遂散佚後别集續集板並漫漶其子季堂重為校訂因正集未刋續集之名無所縁起且續集之原圖原卦原爻原古即刪取正集之要語非别有所増未可目之以續而别集内之函書約三卷亦即正集之原圖原卦原爻撮其大義
<pb:KR1a0145_WYG_000-2b>¶
更不可附入别集遂以續集編為十五卷取函書約三卷弁首共十八卷名為約存蓋以正集既佚其大義僅存於是也又以續約㫖二卷依篝燈約㫖原目散附各篇之内合易學須知三卷易解辨異三卷仍為别集其釋經文之十八卷仍名約註共為五十二卷即此本也煦硏思易理平生精力盡在此書其持論酌於漢學宋學之間與朱子頗有異同
<pb:KR1a0145_WYG_000-3a>¶
然考朱子語録有曰某作易本義欲將文王卦詞大槩畧説至其所以然之故於孔&KR0143;詞中發之如此乃不失文王本意但未暇整頓爾云云是朱子於本義蓋欲有所改定而未能則後人辨訂亦未始非朱子之志也陸游渭南集有朱氏易傳跋曰易道廣大非一人所能盡堅守一家之説未為得也元晦尊程氏至矣然其為説亦已大異讀者當自知之
<pb:KR1a0145_WYG_000-3b>¶
斯可謂天下之通論矣乾隆四十六年九月恭校上¶
總纂官(臣)紀昀(臣)陸錫熊(臣)孫士毅¶
總校官(臣)陸費墀¶

<pb:KR1a0145_WYG_000-4a>¶
周易函書約存序¶
易函萬有者也伏羲立象以盡易文周繫辭以盡象孔¶
子翼傳以盡辭一元之理二五之精三極之道旁逹于¶
天文地理人事磕著觸著靡不包舉天下無二道廣大¶
悉備嗚呼至矣聖人五十學易止曰可無大過况膚切¶
而貌親道聴而塗説遽云當乎至後流為方技而易道¶
一晦至後漬為理障而易道一晦至後習為帖括而易¶
道又一晦滄曉胡先生博極羣籍覃精易理所有禆于
<pb:KR1a0145_WYG_000-4b>¶
聖學聖道寢食以之者幾四十年積極而生明積明而¶
生悟謂易中爻義卦義未成爻義已成卦義總㑹于先¶
天四圖而四圖之中尤莫要于圓圖因將圓圖八卦從而拆之¶
又從而聫之更訂為循環太極圖俾與河圖竒偶之數¶
渾合而無間迹疑創也而實唯述矣嘗謂大明終始止¶
是震艮兩象先甲後甲止是㢲兊兩象先庚後庚止是¶
坤兊兩象又云先三後三止是内外六爻又謂彖辭中¶
剛來柔來莫非二用之妙胥出天心其所謂徃則自内
<pb:KR1a0145_WYG_000-5a>¶
而之外者也初非上下兩爻交易互换亦非初上二五¶
三四之覆而綜也又謂所訂之循環圖東視之有坎象¶
西視之有離象原具水火絪緼既濟渾融之妙又以坎¶
離為乾坤既交之象艮㢲震兑為坎離既交之象又謂¶
雷風得乾之始故能肖天之氣而為隂陽之始山澤得¶
坤之終故能肖地之形而為隂陽之終又謂坎之時用¶
在乾坤二用前因取潛龍躍淵及履霜堅氷之説以為¶
乾坤之初皆由水始所以謂為天一生水又即上下序
<pb:KR1a0145_WYG_000-5b>¶
卦始于水而生于水火者以為之證又謂上下經所有¶
卦爻皆從交處得來乾坤則所交之兩象也屯為序首¶
便曰剛柔始交餘卦之交可知矣交而後用所以周公¶
有用九用六之文如不解此遂擬為卦變卦綜矣又謂¶
儒者之學致虚守靜欲其中之虚也存誠主敬欲其中¶
之實也虚中之義出于離實中之義出于坎朱子虚靈¶
不昧殆兼之矣又謂天為一元之合日為一竒之陽月¶
與地為一耦之隂因取河洛以為證曰陽數一隂數二
<pb:KR1a0145_WYG_000-6a>¶
也又取乾坤兩畫為證曰陽畫連連斯一矣隂畫斷斷¶
斯二矣又取坤彖以為證謂西南東北與月同體故言¶
月也又謂下&KR0076;為月輪之卯上&KR0076;為月輪之酉晦則正¶
午而朢則正子也故三十日而成月又以日月與地函¶
于天中是謂一生二錯行代明是謂二生三及夫萬物¶
資以生息是謂三生萬物又謂月輪之中以十五日為¶
晝十五日為夜因謂元㑹運世嵗月日時皆成于七八¶
九六之數又有縫卦取諸先天八卦兩縫之中兼前合後
<pb:KR1a0145_WYG_000-6b>¶
並兩而為一順之逆之成十六卦因取易辭中言鄰言¶
遇言用言膚及言婚媾者以證之謂邵子乾遇㢲地逢¶
雷即出于此又以遇㢲逢雷為止論三畫之卦流行之¶
體非以六畫之卦言也又取天根月窟釋為二圖以明¶
邵子之意又取誠明參贊天人一貫之㫖釋于天根以¶
明聖賢之學問所從出又謂易中自具五行如太剛太¶
柔少剛少柔皆始于河洛之數又謂五行俱由水火而¶
生所以謂之水一火二至土五居中則云火成則剛而
<pb:KR1a0145_WYG_000-7a>¶
水成則柔矣又謂水得乾之元火得乾之亨金得乾之¶
利土得乾之貞木居二四之間亨利之際故上可從剛¶
而下可從柔又以圓圖所虚之中為太極因發天根之¶
説又以一圖分註七義又謂周子之圖合之于易止有¶
太極兩儀四象而無八卦又謂周子之太極止是坎離¶
兩象諸如此種種精義凡皆讀書嗜學妙契本原非由¶
勦襲得者其書正集别集共一百一十八卷言象則取¶
證于虞荀侯鄭及來氏諸儒言數則更附以左國史子
<pb:KR1a0145_WYG_000-7b>¶
諸集至于爻象别有㑹心則詳辨于各卦各爻中言必¶
有據不執巳見不曲狥不故違也觀于言乾則以為字¶
字説入交坤言坤則以為字字説入交乾以大明終始¶
首出庶物為言乾道非言君道天下文明為言天治非¶
言人治謂大明終始為日象得朋䘮朋為月象西南東¶
北為震始艮終之象又謂易中原無一字閒文其大要¶
皆舉端而竟委如言初而不言終言上而不言下言二¶
三四五而不言一六之類又以坤卦先迷後得主為句
<pb:KR1a0145_WYG_000-8a>¶
因取彖傳得常及文言得主有常之説為證即此兩卦¶
發先儒之未言釋從來之疑義知非無本致然者也夫¶
人之心稍留隔閡擬烏能言言烏能盡哉大抵先生之¶
于易也豁達而不流于曠𣺌精深而不泥于訓詁博採¶
而不役于方技凡皆黙符四聖心原通逹㫖趣故能搜¶
竒探𧷤致逺鈎深而詳人所略鑿鑿言之有若斯也始¶
予𫉬覽是書僅以為講説家言厭苦而去棄之及觀原¶
圖一字一論皆具新義乃復把玩不能暫釋授讀三閲
<pb:KR1a0145_WYG_000-8b>¶
月覺其㫖愈永其義益愈難竟又時與先生遇先生又¶
樂為予言故得微探閫奥約其大槩如是請以是書公¶
諸海内當時後世必有能辨之者時康熈辛夘孟秋黍¶
丘李去侈書于安陽之𣙜嘯軒¶

<pb:KR1a0145_WYG_000-9a>¶
周易函書約存序¶
立言垂教之大在明人倫以正人心而已圖書之秘古¶
聖人啟之以待後聖而修道之教不外于此孟子絶不¶
言易然先儒謂孟子全身是易晉人喜清言王輔嗣注¶
易雖漁獵老莊亦多深造論者至比其罪于何晏吾先¶
子讀易滿萬徧于易家之言採取至數萬罕有論著(成)¶
(天)兄弟侍側間有叩恒不荅曰所見何嘗不通以為盡¶
是便窒易道惟廣大故易容奸程傳朱義惟不奸耳不
<pb:KR1a0145_WYG_000-9b>¶
奸則能容衆説故足貴也老蘇作易論謂用機權以持¶
天下直以蛙蠡而量天地之大矣聖人假年學易豈率¶
人于不可窺之域耶世儒什襲燕石大半若此葢好學¶
深思勉庸徳而謹庸言者未易有其人也光山胡先生¶
博極羣書湛精于易獨有神契約之又約而成是書(成)¶
(天)不敏不能熟復其全竊疏觀其大叚足詔于來學發¶
前人所未發者有二其他之奥義巵辭不與焉論河洛¶
皆為作易一全一缺一合一分一聚一散一無隅一有
<pb:KR1a0145_WYG_000-10a>¶
隅先後天互發則向之所疑而今得明證一也論八卦¶
至六十四爻伏羲止是圓圖文王分列之乃為周易則¶
歸藏連山之各因時取義愈見因作數圖以明之繫辭¶
曰易之興也其當殷之末世周之盛徳耶又曰開而當¶
名辨物始豁然大顯二也三十年前讀前輩汪堯峰集¶
内述某氏云周子太極圖即古河圖之圖古河圖並非¶
若今時所傳先兄大不然(成天)殊是之以為一三五七¶
九二四六八十之數巳涵其中作易之藴于此可見周
<pb:KR1a0145_WYG_000-10b>¶
子收斂著已聖人推開成務體則圖而已足用必¶
參之于洛先兄首肯焉先生其亦肇悟于此耶抑¶
所謂不由師𫝊黙契道體也顧象心而徃時或牴¶
牾于程朱學者每不能以無疑嗟乎同非自然異¶
非自然自然者同而異豈必墨守古人之言為善¶
學古人耶若顔若曽中行之質不同若由若㸃狂¶
者之質不同而同育于聖人之門則如金之在冶朱¶
陸之不能融也兩不相下也有聖人必合而一之也
<pb:KR1a0145_WYG_000-11a>¶
安溪李文貞公大學中庸異于程朱矣然其尊程朱也¶
彌甚葢見程朱所修之道惟明人倫以正人心率人以¶
行非率人以言且經始者難為功踵事者易為力也夫¶
文王之易巳非伏羲之易周公之易又非文王之易孔¶
子之易又非文周之易程朱之易又不必盡羲文周孔¶
之易而要不越明人倫以正人心至宇宙間凡有聰明¶
易中何所不具又何所不受乎先生貌古心夷氣和神¶
皎年七十有七矣視聴不衰歩履如壯盛周折必以規
<pb:KR1a0145_WYG_000-11b>¶
矩闇然之功自致于人所不見則其資深逢原豈眇見¶
寡聞者所得望其肩背哉¶
雍正辛亥孟春下浣顧成天撰序¶

<pb:KR1a0145_WYG_000-12a>¶
周易函書約存序¶
方今詩書大備聖道昭明漢唐宋明諸儒蔚起宜無復¶
有遺文賸義俟諸後學考稽詮釋矣然日新而不巳者¶
文之運日出而不窮者道之理一狐之腋不以成裘南¶
山竹箭加之以鏃入且更深也安見芻蕘工瞽千慮之¶
一得不足供採擇益髙深乎譬彼古鑑雖復沾塵揩磨¶
之以澒錫之礬譬彼干將雖復埋獄淬礪之以華隂之¶
土彼其質于古無加而光彩鋭利焕乎維新矣古聖人
<pb:KR1a0145_WYG_000-12b>¶
遺六經教後世固欲學者繼起有以抉其藴發其光使¶
無至如古鑑干將塵埋韜晦已耳然六經皆載道之書¶
而周易實具天人性命之理周易止卦爻之設而圖象¶
實括始終本末之全㑹圖徴象而至理斯存未有棄圖¶
置象而孤標至理者也夫圖象猶形也理猶影也影即¶
形而存無形而影于何起圖象猶日月也理猶光明也¶
光明即日月而具无日月而光明何生乃自王弼掃象¶
一歸諸理宋儒因之象失其𫝊由來久矣來矣鮮生諸
<pb:KR1a0145_WYG_000-13a>¶
儒之後獨能上追虞荀廣搜博覽益其未備訂其舛訛¶
務使理由象出亦可謂好學深思不為理障者矣苐于¶
本源有所未探則顧小而遺大拘末而棄本者猶不免¶
焉(煦)復從而斟之酌之損之益之其有未備未當者又¶
復合諸卦彖揆諸小象証以先天諸圖及繫説雜序諸¶
𫝊總折衷經文以求至當斷不敢狥𫝊而棄經溺理而¶
遺象故于其中謬誤滲漏者又復得十之二三以此徴¶
象庶云備乎獨思來氏錯綜之説本欲矯卦變之非而
<pb:KR1a0145_WYG_000-13b>¶
不知其愈離而愈逺也今執所綜之兩卦以一覆而為¶
徃來是未知徃來之的㫖也夫來則必出于内而徃則¶
必行于外者也故卦稱内為來而外為徃謂内為來是¶
原其所生之有自謂外為徃是究其發舒之有漸也如¶
謂上之覆也即為初二之徃也即為五不唯垂盡之末¶
不可稱為方生之初即二覆為五越三四而超然以徃¶
亦未知卦氣之升逐爻漸進之㫖矣即謂隂陽互根皆¶
由窮極而返亦是陽極生隂隂極生陽安有陽之盡也
<pb:KR1a0145_WYG_000-14a>¶
復生陽隂之盡也復生隂乎夫剥之與復理應相綜來¶
氏于此何不云剥之上九為復初九之徃復之初九為¶
剥上九之來乎明知其中尚隔純坤一卦故也若由復¶
而剥彼其所隔尚有十卦安在其一覆而即至乎夫彼¶
所謂錯即古所謂伏也彼所謂綜即古所謂覆也伏有¶
伏象覆有覆象緣有是象乃為是辭故欲達辭必先明¶
象易中之象錯互皆有之伊綜獨無安有是理苐以綜¶
論象可也以綜論徃來則不可也夫來徃之理莫備于
<pb:KR1a0145_WYG_000-14b>¶
先天四圖故(煦)更訂為循環太極圖又復變化卦象等¶
七圖以發明先天之義非臆之也亦即先天四圖探玩¶
既久而有以得其㫖趣知夫太極一圖即先天圓圖之¶
變化而先天圓圖又即河圖之變化凡夫周易彖傳中¶
上下始終内外徃來之妙用靡不于此凝聚而㑹歸焉¶
今觀此圖乾南坤北天地之所以定位也而乾坤之首¶
易者擬之離東坎西天地徃來之交也而水火之始終¶
于易者擬之三男附坤而成形三女附乾而成象天氣
<pb:KR1a0145_WYG_000-15a>¶
所由下交地氣所由上躋也而泰否復始之交不交者¶
擬之附坤者首一陽之震上行而為二陽之離兌又上¶
行而為三陽之乾而陽始極附乾者首一隂之㢲下行¶
而為二隂之坎艮又下行而為三隂之坤而隂始極而¶
復臨泰姤遯否之由微而盛由盛而衰者擬之其隂陽¶
之生也皆由于内迨夫盛而極也始徃于外而就消而¶
先三爻之來于下而稱内卦後三爻之徃于上而稱外¶
卦者擬之東南為陽而離之中虚者居焉則陽中有隂
<pb:KR1a0145_WYG_000-15b>¶
也西北為隂而坎之中實者居焉則隂中有陽也艮震¶
之陽夾坤而居則大明終始得朋喪朋之義也㢲兌之¶
隂夾乾而居則先甲後甲終則有始之義也卦有内外¶
則先三後三所由分卦厯六爻則七日來復所自起也¶
其在乾而言坤在坤而言乾所以有卦之伏其二之辭¶
同于五三之辭同于四所以有卦之覆其非水而言水¶
非火而言火所以有卦之互也推之而為卦象則由初¶
至上由上返初莫非此圓轉不息之機而徃來之説定
<pb:KR1a0145_WYG_000-16a>¶
矣衍之而為嵗令則隂極而陽陽極而隂莫非此上下¶
流通之故而升降之機寓矣循之而為月窟而出震之¶
三候見于昏出㢲之三候見于晨莫非此隂陽更迭之¶
運而坎離之用行矣返之而為天根而先庚之先奚自¶
來後庚之後何所徃莫非此由中之妙無極之理而大¶
化之肆應不窮者出矣凡皆先天一圖之妙也苐以隂¶
陽二氣環而抱之則為太極圖以八卦之象分而布之¶
則為先天圖耳其實太極圖止是先天圖規而圓之聨
<pb:KR1a0145_WYG_000-16b>¶
而屬之而成者先天圖止是太極圖三分内外截為八¶
段而成者而循環太極與先天八卦又止是河圖中竒¶
偶之數聨屬而成者是三圖之設非有殊㫖也夫邵子¶
所得先天四圖其横圖圓圖總以明小圓一圖之妙耳¶
特鮮有沉潛玩索識其㫖歸者宜乎來氏止認為對待¶
不移而未知其為流行不息者也(煦)自髫齡篤嗜周易¶
研精四十餘年近緣安學清閒氊寒況冷益得肆志于¶
兹訂訛辨誤别異剖紛寧謂潔浄精㣲之藴遂盡是乎
<pb:KR1a0145_WYG_000-17a>¶
然而醬翁蔑叟率爾縱談皆能洞達閫奥固不必専一¶
經以名家守羲經而世業者為能發四聖之心于微言¶
未絶後也夫子雲之太元劉歆訾其覆瓿而桓譚侯芭¶
謂其必𫝊堯夫先天之學見疾于秦玠鄭夬而司馬君¶
實且以兄事之于洛也六宇之廣容有起而質証是非¶
指瑕摘謬號稱同嗜者乎至其詮釋或于𫝊義不必盡¶
合亦期據經引𫝊无悖經㫖而巳觀于主司命題百人¶
百致安必文字之悉相倣乃矩度而繩糾之而所以主
<pb:KR1a0145_WYG_000-17b>¶
是文字者固无勿同也觀于生人之面萬形萬貌安必¶
耳目之悉相肖乃約求而精察之而所以運是形貌者¶
固无弗類也四聖之易或以象告或以辭顯豈有殊致¶
哉亦要諸理之一耳規規焉文字形貌之合无當也時¶
康熙四十九年八月光山胡煦滄曉氏自序¶

<pb:KR1a0145_WYG_000-18a>¶
凡例¶
一易象失傳自王弼始猶幸李𪔂祚集解一書尚存十¶
分之一二來矣鮮得之巳増十分之二三(煦)復于集解來易兩書合證而推廣之其于象義庶未有遺也如遇字隣字婚姻等字之解及西南東北先甲後甲先庚後庚并月幾望之㫖悉皆取先天圓圖非意為之也¶
一函書卦爻有全依古註者皆存而不論其全改古註
<pb:KR1a0145_WYG_000-18b>¶
者如乾坤坎離剝復蠱巽損益夬姤震艮既未濟及上繫之首章并下繫之第六章皆原本先天一圖期與文周孔子之經傳絶不相違乃始從而更定之亦有前解半合半違則是者存之違者正之期無悖于經傳而已其説具詳各卦各爻之下¶
一周易之理全在象中象則髙視逺寄包含無盡據人¶
事而言理止論得一端耳故遺象而言理非易之理也
<pb:KR1a0145_WYG_000-19a>¶
一周易之卦全是文王開先天大圖而得之者故置圖¶
而言卦非卦之理也¶
一周易之卦全是先天執後天圖而解卦非卦之理也¶
一周易之彖傳全是解文王卦辭故置卦而别言人事¶
遷就吉凶利害之説非彖之理也¶
一周易之爻全由卦出置卦而言爻非爻之理也¶
一周易之小象全是解釋爻辭置小象而言爻非爻之¶
理也
<pb:KR1a0145_WYG_000-19b>¶
一周易之爻有既象以天時又象以人事者至于小象¶
或止釋天時一邉或止釋人事一邉為爻辭中天時人事原有合一之理不知此義竟將天時人事説作兩開非爻辭之㫖也¶
一分卷之法宜如吕氏所定古本今依程子所定合彖¶
象文言于各卦各爻為時本刋行已久天下學者習而安焉倐然改易難免齟齬故從俗便¶
一是書正集九十九卷外集十九卷共一百十八卷因
<pb:KR1a0145_WYG_000-20a>¶
卷帙浩繁無能悉付剞劂先曽擇其要義刻成函書約三卷兹復重加訂輯取原圖原卦原爻原古首傳之五十卷約為十五卷而列初刻之三卷于首合之得十八卷名曰約存取解釋經文之四十九卷約為十八卷名曰約註其外集湏知辨異約㫖三書仍另列于後益以原古内卜法詳考四册合得二十卷名曰别集統計五十六卷合之為函書全集分之亦各成一書以便觀覽
<pb:KR1a0145_WYG_000-20b>¶

<pb:KR1a0145_WYG_000-21a>¶
周易函書約存序¶
周易非占卜之書也淺之則格物窮理之資深之則博¶
文約禮之具精之則天人合一之㫖體之則參賛位育¶
之能是全體大用之要歸聖聖相傳不言而同然之秘¶
也開六經之始而六經胥不能違探六經之原而六經¶
止分其用其出也取之而不窮其返也藏之而无眹羲¶
文周孔極力闡揚後之學者觀其象玩其辭習其占仍¶
如昏衢如暗室焉可不謂難乎夫學庸論孟皆聖賢問
<pb:KR1a0145_WYG_000-21b>¶
荅語言無過髙低抑揚承接轉换便可直抒胸中勃勃¶
欲&KR0165;之理學者解釋字義體貼語氣亦遂可因言逹意¶
而周易則圖之呈而象之設也道寓于圖而圖中藴含¶
非言可説義寓于象而象中包括无寔可稽一卦之㣲¶
兼六十四卦而衡之而一卦之性情始定一爻之細合¶
三百八十四爻以較之而一爻之性情始真苟無旁通¶
比量之法以斟酌其同中之異異中之同則所云㣲顯¶
闡幽同歸殊途者固未易驟測其深機遽通其妙藴也
<pb:KR1a0145_WYG_000-22a>¶
即如乾卦稱龍而潜見飛躍之各殊非比量于時位詎¶
易得其解乎初四之潜淵二五之飛見非比量于天一¶
所生詎易得其解乎初潜言不見之水四淵言可見之¶
水非比量于内外異性詎易得其解乎乾初既言潜淵¶
坤初亦言霜冰非比量于二初同實詎易得其解乎潜¶
淵言流動之水霜冰言凝定之水非比量于隂陽各得¶
之分詎易得其解乎固知周易呈圖設象非但語言文¶
字髙低抑揚承接轉换之故也聖人假年學之尚至韋
<pb:KR1a0145_WYG_000-22b>¶
編三絶非其㣲妙𨼆深渾淪該貫奚為一難至此今但¶
執文字義理訓釋字句體貼語氣謂可一言半句便克¶
顯明經㫖一嵗半嵗便克了當經義煦竊以為不然¶
康熙五十六年丁酉五月朔旦光山胡煦序¶

